[["index.html", "İstatistiksel Kalite Kontrol Bölüm 1 Ön Bilgi 1.1 Hakkımda", " İstatistiksel Kalite Kontrol Dr. Busenur Kızılaslan 2020-12-26 Bölüm 1 Ön Bilgi Ders notları temelde IST3032 İstatistiksel Kalite Kontrol dersine kaynaklık etmesi amacıyla tasarlanmış olup konu çerçevesinde kendini geliştirmek isteyen herkesin faydalanabilmesi hedeflenmiştir. Ders dili Türkçe’dir. Bu bakımdan genel anlatımda Türkçe kullanılacaktır. Literatürü rahat takip edebilmeniz ve terim karmaşası yaşamamanız adına temel terim kısaltmaları orijinal haliyle kullanılacaktır (Kısaltmalar bölümünde hem Türkçe hem İngilizce açılımları bulabilirsiniz). Referans verilen kaynaklardan faydalanabilmeniz ve ders sürecinde incelemeniz gereken makalelerde zorluk yaşamamanız adına İngilizce eksikliğinizi gidermeniz önerilir. Ders uygulamaları R programlama dili ile gerçekleştirilecek olup ödev uygulamalarınızı bu programlama dili ile hazırlamanız istenecektir, bu sebeple Bilgisayar III ve Bilgisayar IV ders notlarınızı gözden geçirmeniz faydalı olacaktır. Ders notunuz bookdown1 ile hazırlanmış olup linkten ulaşabilirsiniz. Ders notlarınızın pdf halini bookdown üzerinden indirebilirsiniz veya UZEM ders notları kısmından ulaşabilirsiniz. Kaynaklar Introduction to Statistical Quality Control - Douglas C. Montgomery Statistical Process Control - John S. Oakland İstatistiksel Kalite Kontrol Ders Notları - Erhan Öner İstatistiksel Kalite Kontrol Ders Notları - Tuncay Özcan 1.1 Hakkımda 2012 yılında Mimar Sinan G. S. Üniversitesi istatistik bölümünde lisans öğrenimimi tamamlamamın ardından 2014 yılı itibariyle Marmara Üniversitesi istatistik bölümünde araştırma görevlisi olarak göreve başladım. Eş zamanlı olarak başladığım yüksek lisans öğrenimimi yine Mimar Sinan G. S. Üniversitesi istatistik anabilim dalında tamamlarken artık çalışma alanım bulanık mantık (fuzzy logic) olarak şekillenmişti. Bir buçuk yılda tamamladığım yüksek lisansın ardından farklı bakış açısı kazanma fikriyle yönümü Yıldız Teknik Üniversitesi’ne çevirdim. 2015 yılında istatistik bölümünde başladığım doktora öğrenimimi 2020 yılında yine bulanık mantık ile öngörü üzerine hazırladığım tezim ile tamamladım. Doktora öğrenimim sırasında İstanbul Teknik Üniversitesi endüstri mühendisliği bölümünden de çeşitli dersler alarak alanında uzman hocaların2 bilgilerinden faydalanma imkanı buldum. Akademik kariyer hedefiyle başlamadığım öğrenim yaşamımda ufku açık, aydınlık ve birikimli hocalarım yolumu bulmama yardımcı olmuştur. 2018 yılında Polonya’da gerçekleşen International Conference on Trends and Perspectives in Linear Statistical Inference (LinStat’2018) kapsamında sunduğum, doktora tezimin bir kısmından oluşan çalışma ile aldığım Young Scientists Awards ikincilik ödülü de yanlış yolda olmadığımı göstermiştir. Üzerimde emeği olan herkese teşekkürlerimle! CV, Google Scholar, Linkedin https://bookdown.org↩︎ Prof. Dr. Cengiz Kahraman↩︎ "]]
